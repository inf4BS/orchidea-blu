## Orchidea blu

La vanda coerulea, comunemente nota come “orchidea blu” a causa del colore dei suoi fiori, è una pianta appartenente alla famiglia delle orchidacee.
Dobbiamo la sua scoperta a William Griffit, un botanico inglese che la trovò nell' India orientale nel 1937, ma solo nel 1847 fu realmente documentata la sua esistenza da Lindley, e nel 1850 Thomas Lobb e Joseph Hooker importarono le prime orchidee blu in Inghilterra, facendo così conoscere questa specie agli orchidofili anglosassoni, che rimasero estasiati dal particolare colore dei loro fiori.

La vanda coerulea è una delle specie di orchidee più apprezzate dai collezionisti e tra le più usate per addobbare interni di case e di appartamenti. E' un' orchidea epifita, in quanto utilizza altre piante per crescere, e sempreverde. E' una pianta facilmente reperibile, ma richiede cura e dedizione. Non presenta pseudobulbi, organi vegetali usati dalle piante per immagazzinare energia, mentre le sue foglie possono essere nastriformi, a V o cilindriche. Le radici sono aeree e i fiori possono essere eretti o penduli. Il colore dei petali varia dal blu al giallo e al verde, spesso anche con delle fantasie molto particolari.

![orchidea blu](https://www.giardinaggio.net/piante-appartamento/orchidee/le-orchidee-blu_NG1.jpg)

La fioritura della cosidetta “orchidea blu” avviene in estate e autunno. La durata della pianta è perenne. Essendo una pianta “spontanea”, la Vanda Coerulea è molto resistenze a malattie, sopratutto ad infestazioni parassitarie e ha la capacità di adattarsi a situazioni ambientali avverse. I suoi semi sono molto fertili. Queste orchidee producono ossigeno e contribuiscono al mantenimento del giusto grado di umidità nell' aria. La sua fioritura è talmente spettacolare, oltre ad essere utile alla produzione di ossigeno, che la sua cura è indispensabile, perciò, affinché germogli in buone condizioni è necessario eseguire un'ottima potatura dell'orchidea di cui si è in possesso.

[link](https://www.youtube.com/watch?v=NURa47-0K6I)

Se si desidera approfondire l'argomento delle orchidee blu, è possibile trovare ottime informazioni sul sito sottocitato.

[link](https://www.giardinaggio.net/piante-appartamento/orchidee/le-orchidee-blu.asp)
